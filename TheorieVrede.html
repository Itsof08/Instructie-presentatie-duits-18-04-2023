<!DOCTYPE html>

<html lang="en" xmlns="http://www.w3.org/1999/xhtml">
<head>
    <meta charset="utf-8" />
    <title>Theorie V-rede</title>
</head>
<body>
    <h1>Theorie V-rede</h1>
    <b>1. Wat is een V-rede?</b>
    <p>
        De V-rede is een korte speech van 150 seconden. <br />
        Niet alleen de inhoud is belangrijk, maar ook de vorm. <br />
        Je let dus zowel op je stemgebruik, je gebaren als je taalgebruik. <br />
        Een goede speech bevat verschillende stijlmiddelen.
    </p>
    <b>2. Theorie: ethos, pathos en logos</b>
    <p>
        Argumenteren behoort tot één van onze dagelijkse bezigheden. <br />
        Soms doen we het op een speelse wijze, soms op minder plezierige wijze zoals tijdens een ruzie. <br />
        We worden voortdurend geconfronteerd met andermans argumenten en willen zelf ook ons steentje bijdragen aan de discussies of afwegingen die dat oplevert.<br />
        Hoewel argumentatie zelf een verbale activiteit is, wordt deze vaak ondersteund door non-verbale en op het eerste gezicht irrelevante aspecten.
    </p>
    <b>Drie overtuigingsmiddelen</b>
    <p>
        Binnen de argumentatieleer richt de retorica zich op de kunst van de welsprekendheid of het overtuigen. <br />
        Aristoteles verstaat onder retorica de “vaardigheid om geschikte overtuigingsmiddelen te vinden om in een redevoering te gebruiken”. <br />
        Aristoteles onderscheidt drie categorieën:
    </p>
    <p>
        <b>De ethos:</b> direct of indirect verwijzen naar de eigen kwaliteiten van de spreker, of van een andere autoriteit.<br />
        Ethos is volgens Aristoteles het sterkste overtuigingsmiddel: “een publiek dat vertrouwen heeft in de spreker zal geneigd zijn diens standpunt te aanvaarden”. <br />
        Als een spreker zijn taalgebruik aanpast aan het publiek dat hij voor zich heeft (een groep schoolkinderen spreek je anders toe dan een groep experts), houdt de spreker rekening met de ethos. <br />
        Het gebruiken van bekendheden in reclamecampagnes kan ook als typisch voorbeeld worden gezien. <br />
        <b>De pathos:</b> inspelen op de emoties van het publiek (om zo het oordelend vermogen van het publiek aan te tasten). <br />
        De “I have a dream”-speech van Martin Luther King is een prachtig voorbeeld van sterk gebruik van pathos, maar ook wervingscampagnes waarop zielige kinderen of stervende dieren zijn te zien vallen onder het gebruik maken van dit overtuigingsmiddel.<br />
        Als we dit verder doortrekken kunnen we ook reclamecampagnes die ons het gevoel geven dat we ergens bij moeten horen onder pathos scharen.<br />
        <b>De logos:</b> overtuigen door middel van argumenten, waarbij de logica van groot belang is. Waar pathos een beroep doet op het hart, doet logos een beroep op het hoofd. <br />
        Alle logische gevolgtrekkingen vallen hieronder. Bijvoorbeeld: als ik naar de winkel wil maar mijn auto is kapot, dan zal ik met de fiets moeten gaan (want in een kapotte auto kan ik niet rijden).<br />
        Ook wetenschappelijke stukken overtuigen met name door hun logos.
    </p>
    <p>
        Over het precieze onderscheid van deze categorieën valt te twisten, maar belangrijk is te realiseren dat naast logos, er ook niet-argumentatieve overtuigingsmiddelen bestaan (de ethos en pathos).<br />
        Om te overtuigen maak je in het ideale geval gebruik van alle drie deze middelen.
    </p>
    <img src="https://itsof08.github.io/Instructies-2022-2023/Ethos.png" alt="Ethos,logos,pathos" width="500" height="500"/><br />
    <b>3. Stijlfiguren</b>
    <p>
        Er zijn talloze stijlfiguren. In het Groot retorisch woordenboek staan er wel een paar honderd!<br />
        Maar laten we beginnen met een top tien:
    </p>
    <ul>
        <li><b>Alliteratie:</b> twee of meer woorden gebruiken die met dezelfde medeklinker(s) beginnen. Bijvoorbeeld: ‘de doldwaze dagen’.</li>
        <li><b>Anafoor:</b>het starten van meerdere zinnen met dezelfde woorden. Bijvoorbeeld: ‘I have a dream’ in de beroemde speech van Martin Luther King uit 1963.</li>
        <li><b>Antithese:</b> het combineren van tegengestelde zaken zodat ze meer opvallen. Bijvoorbeeld: ‘grote bek, klein hartje’.</li>
        <li><b>Climax:</b> het stapsgewijs toewerken naar steeds groter. Bijvoorbeeld: ‘Dit vernietigt niet alleen dit dorp, niet alleen Friesland, maar heel Nederland’.</li>
        <li><b>Drieslag":"</b>een opsomming van drie elementen. Bijvoorbeeld: ‘bloed, zweet en tranen’ of ‘ik kwam, ik zag, ik overwon’.</li>
        <li><b>Eufemisme:</b> iets met verzachtende woorden uitdrukken. Bijvoorbeeld: ‘we hebben de hond laten inslapen’.</li>
        <li><b>Enumeratie:</b>het achter elkaar zetten van een aantal feiten, voorbeelden of argumenten. Bijvoorbeeld: ‘Ik zag opa’s, oma’s, ooms, tantes, nichtjes en neefjes, allemaal bij elkaar.</li>
        <li><b>Hyperbool:</b>iets met een overdrijving uitdrukken. Bijvoorbeeld: ‘ik ging dood van verveling’.</li>
        <li><b>Metafoor</b>twee dingen met elkaar vergelijken, maar hetgeen dat je vergelijkt weglaten. Bijvoorbeeld: ‘De orkaan die ons bedrijf totaal veranderde.’</li>
        <li><b>Vergelijking:</b>twee dingen met elkaar vergelijken. ‘De nieuwe maatregelen die als een orkaan ons bedrijf veranderden.’</li>
    </ul>
    <b>10 tips voor de V-Rede</b><br /><br />
    <b>1. Zoek naar een pakkende opening!</b>
    <p>
        Begin met iets waar mensen door gegrepen worden. Het is van belang dat je direct de aandacht van de kijker en luisteraar hebt en zij benieuwd zijn naar wat er gaat

        komen. Een al te formele of plechtige opening kan tot gevolg hebben dat mensen afhaken. Denk dus goed na over hoe je de speech wil beginnen.
    </p>
    <b>2. Kijk in de camera/naar het publiek en probeer zo min mogelijk naar je papier te kijken.</b>
    <p>
        Wie naar de tekst kijkt en tegelijkertijd spreekt, verliest na verloop van tijd het contact met het publiek.
    </p>
    <b>3. Hou het dicht bij jezelf en maak het niet té verheven.</b>
    <p>
        Mensen hebben over het algemeen meer sympathie voor de onbevangen spreker of een enthousiast persoon dan voor de wijsneus die alles beter weet.
    </p>
    <b>4. Hou rekening met de 150 seconden die je maximaal hebt!</b>
    <p>
        Overbodige passages kun je beter schrappen, omdat voor deze speech geldt: kort, maar krachtig! Een uitgeschreven V-Rede bestaat in de regel uit 200 tot 400 woorden.
    </p>
    <b>5. Denk na hoe je jouw publiek kunt inspireren.</b>
    <p>
        Wat is écht belangrijk? Waar zou het publiek over napraten, nadat ze jouw speech hebben gehoord?
    </p>
    <b>6. Een goede speech bevat altijd een kernboodschap.</b>
    <p>
        Werk liever één aspect uitvoerig uit dan er van alles bij te slepen.
    </p>
    <b>7. Laat je inspireren door de beste en beroemdste speeches uit de geschiedenis</b>
    <p>
        Wat maakt die ene speech van Obama of Mandela zo goed? Van grote redenaars uit het verleden kun je veel leren.
    </p>
    <b>8. Oefen je speech uitvoerig</b>
    <p>
        het liefst voor een (nog onbekend) publiek. De speech laten opnemen en terugkijken is zeer waardevol, bijvoorbeeld voor het wegslijpen van stopwoordjes.
    </p>
    <b>9. Spreek in een rustig tempo.</b>
    <p>
        De meeste sprekers spreken te snel en verliezen daardoor snel de aandacht van het publiek. Spreek woorden duidelijk uit en raffel de speech niet af.
    </p>
    <b>10. Zorg voor een klinkend slot!</b>
    <p>
        Denk goed na over de laatste zinnen van je V-Rede. Deze moeten blijven hangen.
    </p>
</body>
</html>
