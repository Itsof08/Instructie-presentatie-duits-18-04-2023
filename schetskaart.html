<!DOCTYPE html>

<html lang="en" xmlns="http://www.w3.org/1999/xhtml">
<head>
    <meta charset="utf-8" />
    <title>Project schetskaart: kleding op reis</title>
</head>
<body>
    <h1>Project schetskaart: kleding op reis</h1>
    <b>Weging 2</b>
    <p>
        Zoals je in de les leert, wordt kleding vaak in lage lonen landen gemaakt en in rijkere landen verkocht. Deze internationale arbeidsverdeling heeft verregaande gevolgen voor de landen waar de grondstoffen vandaan komen,waar de bedrijven hun producten besluiten te maken en ook voor de landen waar de producten worden verkocht. De komende twee blokuren ga je van een katoenen kledingstuk uitzoeken welke weg is afgelegd van grondstof tot verkoop. Je bevindingen geef je weer op een of meerdere kaarten. <u>De opdracht maak je individueel.</u> Je gaat dus schetsen wat het verhaal achter je kledingstuk is. Hierbij volg je de volgende stappen
    </p>
    <b>Stap 1:</b>
    <p>
        Kies een kledingstuk van een bepaald merk dat voor minimaal de helft uit katoen bestaat.<br />
        Probeer uit te zoeken hoe de productieketen in elkaar zit. Zorg ervoor dat je drie landen onderscheidt:
    </p>
    <ul>
        <li>het land waar waarschijnlijk de grondstoffen vandaan komen (primaire sector):de meeste katoen wordt geproduceerd in China, India, Pakistan, Brazilië en Turkije. Kies afhankelijk van je productieland welk land het meest logisch is (geografische ligging).</li>
        <li>het productieland (secundaire sector)</li>
        <li>het land waar het hoofdkantoor van de multinational achter het product gevestigd is (tertiaire sector).</li>
    </ul>
    <p>
        Tip: kijk voor het productieland en de plaats van het hoofdkantoor in labels, kijk op <a href="www.rankabrand.nl">rank a brand</a> of de website van de winkel.
    </p>
    <b>Stap 2:</b>
    <p>
        Brainstorm over de effecten van het productieproces op mondiaal, nationaal en regionaal schaalniveau. Maak onderscheid tussen de sociale, economische en natuurlijke gevolgen van de productie van het kledingstuk. Gebruik per land minstens 1 bron die iets vertelt over de gevolgen van de productie.
    </p>
    <p>
        Tip: het kan lastig zijn om op internet alle gevolgen te vinden van de productie van jouw product. Je hebt echter al veel kennis opgedaan over de gevolgen door het boek te bestuderen. Verwerk die kennis vooral ook in je kaart!
    </p>
    <b>Stap 3:</b>
    <p>
        Schets op een A3 vel (als je geen A3 hebt, plak je 2 A4 vellen aan elkaar) de drie gekozen landen, daar waar een deel van de productieketen zich plaatsvindt.
    </p>
    <b>Stap 4:</b>
    <p>
        Maak een selectie van de belangrijkste effecten op elk schaalniveau. Bij het ene land kunnen bijvoorbeeld de economische effecten de grootste rol spelen en bij het andere land de natuurlijke effecten. Je kunt immers veel op een schetskaart laten zien, maar niet alles.
    </p>
    <b>Stap 5:</b>
    <p>
        Maak een of meerdere schetskaarten over de gekozen effecten van het productieproces, maak in ieder geval gebruik van de kaart van stap 3. De kaart(en) bevat(ten) een titel en een duidelijke legenda.
    </p>
    <p>
        <i>Tip: kijk op de ELO naar het beoordelingsmodel van de schetskaart. Hieraan kun je zien waar je schetskaart precies op wordt beoordeeld.</i>
    </p>
    <b>Stap 6:</b>
    <p>
        Maak een duidelijke legenda bij de schetskaarten. Je legenda bestaat uit categorieën: maak in ieder geval onderscheid tussen feiten en de gevolgen daarvan, maar denk ook aan de verschillende schaalniveaus en dimensies. Zorg dus dat je legenda logisch ingedeeld en daarmee overzichtelijk is.
    </p>
    <b>Stap 7:</b>
    <p>
        Schrijf een toelichting van maximaal 700 woorden waarin je het verhaal achter het kledingstuk uitlegt. Deze toelichting bevat:
    </p>
    <ul>
        <li>Korte onderbouwing van de gekozen landen (waar heb je dat op gebaseerd: bronvermelding)</li>
        <li>Leg uit wat de gevolgen van de productieketen op mondiaal, nationaal en regionaal schaalniveau zijn. Leg uit welke effecten positief en welke negatief zijn.</li>
        <li>Je kunt nooit alle gevolgen van de productieketen op de kaart weergeven. Je hebt de belangrijkste gevolgen weergegeven. Leg uit waarom dat de belangrijkste gevolgen zijn.</li>
        <li>Geef ook aan welke gevolgen er nog meer zijn (dit zijn de gevolgen die niet op de kaart zijn aangegeven).</li>
        <li>Geef aan welke bronnen je hebt gebruikt om de gevolgen te achterhalen.</li>
    </ul>
</body>
</html>